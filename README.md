# Veri Bilimine Giriş
Çağımızda yaşanan gelişmeler ve bu gelişmelerin gerektirdiği gereksinimler ile birlikte veri alanında yapılan çalışmalarda hızlı bir artış yaşanmaktadır.  Veri bilimi uygulamalı disiplinler arası bir bilimdir yani matematik, bilgisayar bilimi ve istatistik gibi farklı alanlardan yöntemleri ve bilgileri kullanmaktadır. Veri bilimi kısaca verilerden bilgi üretmeyi, karar alma süreçlerini desteklemeyi, iş süreçlerini optimize etmeyi ve gelecekte olabilecek durumları tahmin etmeyi amaçlamaktadır.  Tüm bu amaçların gerçekleştirilmesinde “Makine öğrenmesi” yer almaktadır. Makine öğrenmesi ile girdi veriler ile model çıktısı arasındaki en iyi matematiksel denklemi bulabilmek için birçok deneme yapılır ve en son bulunan denklem model olarak adlandırılır. Modelden iyi bir sonuç alabilmek için dikkat edilmesi gereken bazı durumlar vardır. Örneğin Bias etkisini yani yanlılığı önlemek amacıyla ekipte farklı alanlarda yetkin ve farklı bakış açılarına sahip çalışanlar olmalıdır. Bu durumda çalışmaya farklı açılardan bakılacağı için modelden daha doğru bir sonuç elde edilecektir.
